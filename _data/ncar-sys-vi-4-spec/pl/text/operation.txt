1. Zasada działania
*******************

System **NeuroCar – Vehicle Identification** (*NeuroCar VI*) służy
automatycznej detekcji i identyfikacji pojazdów poprzez analizę
strumienia wideo dostarczanego przez kamerę. Podstawowym sposobem
identyfikacji jest rozpoznanie tablicy rejestracyjnej – w wersji
rozszerzonej możliwe jest także automatyczne rozpoznanie kategorii
pojazdu, jego marki (wersji modelowej), prędkości oraz kraju
pochodzenia.

[obraz: system][obraz]

Pojazd przejeżdżający w polu widzenia kamery jest automatycznie
wykrywany, a następnie w różnych momentach (ujęciach) wykrywana i
odczytywana jest tablica rejestracyjna. W rezultacie do pamięci
systemu trafia rekord pomiarowych zawierający zdjęcie pojazdu oraz
różnego typu dane pozyskane z analizy obrazu.

Dane zebrane przez urządzenia pomiarowe przechowywane są w systemie
centralnym (*BackOffice*) zainstalowanym w chmurze, przy pomocy
którego użytkownicy mogą te dane wygodnie przeszukiwać i analizować.
System centralny posiada także funkcje diagnostyczne usprawniające
kontrolowanie poprawności działania infrastruktury pomiarowej.

Dzięki modułowej budowie oraz wykorzystaniu otwartych protokołów
możliwa jest łatwa integracja – użytkownicy mogą dodawać własne źródła
danych lub mogą przyłączać do systemu własne procesy wykorzystujące
informacje zbierane w systemie centralnym – poprzez WEB API.
