 Parametry jakościowe
Poniżej wskazano typowe wartości parametrów jakościowych, jakie powinien osiągnąć testowany system w optymalnych warunkach:
 dla pojazdów obserwowanych z przodu:
  - Parametr Oznaczenie Poziom detekcja ≥97% identyfikacja ≥95% klasyfikacja ≥90% marka ≥80%
 wymagana wartość tych parametrów powinna być ustalona z końcowym odbiorcą systemu,
 dla pojazdów obserwowanych z tyłu – parametry jakościowe będą niższe, niż dla pojazdów obserwowanych z przodu.
 Uwaga
 Każdy z powyższych parametrów powinien być wyznaczony na poziomie ufności = 95% .
 Rozmiary znaków
Przewiduje się, że test przeprowadzony zostanie dla strumienia wideo, w którym obserwowane będą tablice rejestracyjne, w których wysokość
znaków wyrażona w pikselach (umowna rozdzielczość optyczna ) będzie wynosić 16 pikseli (dla znormalizowanej, dużej litery X ). Jeżeli wskazane wymaganie, w przypadku określonego pojazdu, nie będzie spełnione przejazd taki powinien być usunięty z testu.
 Kształty znaków
W trakcie oceny poprawności rozpoznawania numerów rejestracyjnych mogą pojawić się niejednoznaczności wynikające z jakości obrazu poddawanego weryfikacji, np. problemu w ustaleniu właściwego znaku dla par:
 0 ↔ O
 I ↔ 1
 S ↔ 5
 2 ↔ Z
 6 ↔ G
W takich przypadkach poprawność znaku powinna zostać wskazana w sposób niepodważalny, np. przez weryfikację w urzędowej bazie danych, w której można odnaleźć dane analizowanego pojazdu (np. baza pojazdów Ubezpieczeniowego Funduszu Gwarancyjnego). Jeżeli określenie poprawnego rozpoznania danego znaku nie jest możliwe przejazd taki powinien zostać wykluczony z oceny.
 Niejednoznaczności typu
Jeżeli na podstawie zdjęcia ekspert nie jest stanie jednoznacznie ocenić typu pojazdu zgodnie z przyjętą taksonomią przejazd taki powinien zostać wykluczony z oceny.
 Niejednoznaczności marki
  Widoczność
 Przyjmuje się, że rozpoznawanie marki pojazdu jest możliwe wówczas, gdy obraz z kamery zawiera widoczną sylwetkę całego przodu pojazdu. W szczególności zakłada się, że oprócz tablicy rejestracyjnej w pełni widoczne powinny być:
  prawy i lewy reflektor pojazdu,
  obszar od tablicy rejestracyjnego do dolnej krawędzi przedniej szyby (w poziomie, w górę),
  obszar od tablicy rejestracyjnej do powierzchni drogi (w poziomie, w dół).
 Poniżej przedstawiono zdjęcie z kamery ANPR, w którym czerwoną ramką oznaczono fragment niezbędny do poprawnego rozpoznania marki.
 Jeżeli przód pojazdy nie jest widoczny jak na powyższym przykładzie, np. jest częściowo przesłonięty przez inne pojazdy lub elementy infrastruktury to przejazd taki powinien zostać wykluczony z oceny.
  Noc
 Zakłada się również, że z oceny jakości rozpoznawania marki będą wykluczone wszystkie ujęcia nocne, takie jak na przykładzie poniżej (tu pole pomiarowe oświetlone jest wyłącznie oświetlaczem IR):
  Nazwa producenta
 W niektórych sytuacjach ujednoznacznienia wymaga nazwa producenta. Sytuacja taka ma miejsce, gdy:
  ten sam producent używa innej nazwy firmowej w różnych regionach (np. „Opel” jest zamiennie stosowany z „Vauxhall”),
  ten sam producent przekształcił się i z czasem zmienił nazwę (np. „Citroen” od dnia 1 czerwca 2016 r. produkuje samochody pod nazwą „DS”).