Jakość rozpoznawania marki
Zakłada się, że system rozpoznaje markę pojazdów na podstawie zdjęcia przodu. Rozpoznawanie marki pojazdu na zdjęciach z tyłu nie podlega ocenie i jest z zasady istotnie gorsze niż w przypadku przodów. W dużej liczbie przypadków (np. pojazdy ciężarowe) jest całkowicie niemożliwe.
Skuteczność rozpoznawania marki to miara określająca ilościowo (procentowo) stosunek liczby prawidłowo rozpoznanych marek pojazdów do liczby wszystkich pojazdów dających się rozpoznać , które przejechały przez punkt pomiarowy (obszar detekcji) w określonym czasie, z właściwą prędkości i w kierunku zgodnym z konfiguracją systemu (system w szczególności może być przystosowany do rozpoznawania w danym obszarze detekcji marek pojazdów nadjeżdżających z jednego, określonego kierunku):
Liczbę pojazdów, które da się rozpoznać w określonym szeregu pojazdów wyznacza ekspert podczas testu. Pod uwagę nie są brane pojazdy:
 rowery,
 motorowery,
 motocykle,
 maszyny drogowe typu walce, frezarki, itp.,
 ciągniki i inne maszyny rolnicze,
 pojazdy nie produkowane seryjnie,
 pojazdy specjalne i wojskowe,
 pojazdy, dla których przez producenta nie została określona marka,
 pojazdy, dla których ekspert nie jest w stanie określić marki.
 Uwaga
 System nie musi umożliwiać rozpoznawania marek pojazdów w nocy chyba, że został do tego specjalnie przygotowany np. przez dołączenie specjalnego oświetlenia IR o dużej mocy.