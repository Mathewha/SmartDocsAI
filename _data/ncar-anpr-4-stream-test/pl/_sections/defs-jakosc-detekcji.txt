Jakość detekcji
Poziom detekcji to miara określająca ilościowo (procentowo) stosunek liczby wykrytych przez badany system pojazdów do liczby wszystkich pojazdów przejeżdżających przez dany obszar detekcji, w zadanym czasie, w zadanym kierunku, na wskazanym pasie ruchu, z prędkością umożliwiającą skuteczny pomiar. Poziom detekcji można określić dla pojazdów poruszających się w dowolnym kierunku lub w ściśle określonym, odrzucając pojazdy poruszające się np. pod prąd.
Zakłada się, że system wykrywa wyłącznie pojazdy w ruchu – skuteczny pomiar jest możliwy wówczas, gdy pojazd porusza się z prędkością:
 co najmniej ≥ 3.6 km/h (≥1 m/s),
 co najwyżej ≤ 252 km/h (≤70 m/s).
 Uwaga
 Wymaganie co do prędkości pojazdu można rozszerzyć np. dopuszczając ruch typu stop&go jednak zalecane jest traktowanie takich przypadków jako szczególne, testowane w odrębnej procedurze.
Przy wyznaczaniu poziomu detekcji brane są pod uwagę dwa źródła błędów:
 – pominięcie pojazdu przez system (liczba pojazdów pominiętych),
 – wykrycie nieistniejącego pojazdu przez system (liczba fałszywie wykrytych pojazdów).
Jeżeli to liczba pojazdów, które faktycznie przejechały przez punkt pomiarowy to poziom detekcji określamy ze wzoru:
Z założenia system powinien wykryć przejazd dowolnego pojazdu, takiego jak:
 motocykle i motorowery,
 samochody osobowe, także z przyczepami,
 samochody dostawcze, także z przyczepami,
 ciągniki i inne maszyny rolnicze, także wieloczłonowe,
 samochody ciężarowe, także z przyczepami,
 ciągniki siodłowe, samodzielne oraz z naczepą,
 autobusy, także z przyczepami,
 pojazdy specjalne, wieloosiowe do transportu ponadgabarytowego,
 pojazdy wojskowe, w tym transportery i czołgi.
Podczas wyliczania poziomu detekcji nie bierze się pod uwagę pojazdów, których system może nie wykryć:
 rowerów,
 motorowerów,
 lekkich pojazdów drewnianych (np. furmanka),
 maszyn drogowych, typu walce, frezarki, itp.
Jeżeli przez pole detekcji przejedzie wiele pojazdów jednocześnie każdy z nich powinien być wykryty niezależnie.