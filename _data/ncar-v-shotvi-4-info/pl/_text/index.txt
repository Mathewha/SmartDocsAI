Wersja PL 4.3.3, udostępniona dnia 22 lip 2022.
NeuroCar Shot VI (ang. Vehicle Identification) to aplikacja służąca do detekcji i identyfikacji pojazdów widocznych na pojedynczym zdjęciu. Identyfikacja pojazdu polega na rozpoznaniu jego numer rejestracyjnego, kraju pochodzenia, kategorii, producenta oraz wersji modelowej. Aplikacja pracuje jak zewnętrzny moduł, z którym komunikacja odbywa się przez interfejs REST, i może być dołączony jako komponent aplikacji nadrzędnej.
  Funkcje
   Funkcja Opis Jakość 1
   Detekcja Wykrywanie pojazdu na zdjęciu – widoczny musi być cały przód (albo tył) pojazdu z czytelną, całą tablicą rejestracją. Wymagane jest także aby kąt pochylenia tablicy, tzn. kąt między podstawą tablicy a poziomą krawędzią obrazu, nie był większy niż ±25°. Wykrywane jest do 32 pojazdów na pojedynczym zdjęciu. ≥ 95%
   Numer rejestracyjny Rozpoznanie numeru rejestracyjnego dla wszystkich wykrytych pojazdów – numer musi być czytelny dla człowieka, wysokość każdego znaku w tablicy musi być w zakresie 16÷96 pikseli, tablica musi pochodzić z jednego ze znanych krajów 2 . Wynik rozpoznawania to ciąg liter i cyfr (kodowanie UTF-8), separatory (oprócz spacji) i inne znaki specjalne są pomijane. ≥ 95%
   Kraj Rozpoznanie kraju pochodzenia pojazdu na postawie kształtu i zawartości tablicy rejestracyjnej – dla wszystkich pojazdów z rozpoznanym numerem rejestracyjnym. Kraj pochodzenia określany jest w postaci odpowiedniego, dwuliterowego kodu ISO 3166-1 alfa-2 . Tablica musi pochodzić z jednego ze znanych krajów 2 . ≥ 95%
   Kategoria Dowiązanie do każdego pojazdu z rozpoznaną tablicą rejestracyjną jednej z następujacych kategorii: 3 - ciężarowy, 5 - autobus, 7 - osobowy, 10 - motocykl 4 , 11 - dostawczy (< 3.5t). Ocena jakości kategoryzacji dotyczy pojazdów, dla których możliwe jest rozpoznanie klasy manualnie (dla widoku z przodu). Jakość dla widoku pojazdu z tyłu może być niższa od wskazanej. ≥ 95%
   Marka Rozpoznawanie marki pojazdu polega na dowiązaniu do każdego pojazdu z rozpoznaną tablicą rejestracyjną etykiety tekstowej z nazwą producenta (np. „bmw”). Rozpoznawanie marki możliwe jest dla pojazdów, dla których możliwe jest rozpoznanie manualne (dla widoku z przodu, w warunkach dziennych ew. w nocy, ale z odpowiednim oświetleniem). Przypisana etykieta jest jedną z ok. 140 wartości z dołączonej bazy danych. ≥ 95%
   Model Rozpoznawanie modelu pojazdu polega na dowiązaniu do każdego pojazdu z rozpoznaną marką dodatkowej etykiety tekstowej z oznaczeniem wersji modelowej. Rozpoznawanie modelu możliwe jest dla pojazdów, dla których możliwe jest rozpoznanie manualnie (dla widoku z przodu, w warunkach dziennych ew. w nocy, ale z odpowiednim oświetleniem). W przypadku pojazdów, dla który rozpoznanie modelu nie jest jednoznaczne etykieta może zawierać nazwy wielu wersji modelowych oddzielonych znakiem | . Przypisana etykieta jest jedną z ok. 1900 wartości z dołączonej bazy danych. ≥ 70%
   Pas ruchu Dowiązanie pojazdu do pasa ruchu jest funkcjonalnością opcjonalna i następuje wówczas, gdy użytkownik doda do analizy informacje o położeniu pasów ruchu w analizowanym obrazie – przez wskazanie linii podziału. Użytkownik może wskazać nie więcej niż 3 linie podziału (4 pasy ruchu). –
   Obraz Oprogramowanie interpretuje obraz wejściowy podany w formacie JPEG lub PNG - 24 bit/piksel (RGB) lub 8 bit/piksel (gray). Maksymalne wymiary obrazu, który może być przesłany do analizy to 2432×2048 pikseli. –
   Fotoradary Oprogramowanie posiada specjalny mechanizm obsługujący rozpoznawanie zdjęć z fotoradarów, w przypadku których zastosowano lampę błyskową i pryzmat. W takich zdjęciach tablica rejestracyjna jest prześwietlona (nieczytelna w swojej pierwotnej lokalizacji), a rozpoznawanie zawartości tablicy możliwe jest ze zdjęcia przesuniętego o zadany dystans. –
   Wartość testowana na odpowiednio dużej próbce wybranych losowo zdjęć, na poziomie ufności 0.95, wg dedykowanej procedury oceny jakości. W teście każdy pojazd traktowany jest jak oddzielne zdarzenie w próbie losowej.
   Jednocześnie rozpoznawane są tablice ze wskazanych krajów z danego regionu - poprzez aktywacje odpowiedniego pakietu regionalnego, np. pakiet EURO zawiera 48 krajów, z których pojazdy poruszają się na terenie Europy. Patrz także - warianty.
   Lista dostępnych w danym momencie etykiet dla marki i modelu jest udostępniana przez twórcę programu. Lista ta zmienia się wraz z kolejnymi aktualizacjami.
   Motocykl może być wykryty w obrazie jednak nie będzie posiadać rozpoznanej tablicy rejestracyjnej, kraju pochodzenia, producenta i wersji modelowej. Z tego powodu motocykle nie są brane pod uwagę przy ocenie parametrów jakościowych.
 Aplikacja
  Instalacja
 Moduł shot-vi dostarczany jest w postaci jednego pliku instalacyjnego, który zawiera w swojej nazwie informacje opisujące wariant w jakim został przygotowany, tzn. numer wersji, oznaczenie pakietu regionalnego oraz platformę systemową – przykładowo:
   shot-vi-euro-4.3.3-linux-x86_64-Debian-buster.deb
 to plik zawierający instalator wariantu do rozpoznawania tablic europejskich, w wersji 4.3.3 , dla 64-bitowego procesora kompatybilnego z Intel x86, pracującego pod systemem operacyjnym Linux Debian build 10.12 („buster”).
  Uwaga
  Odpowiedni plik instalacyjny jest dostarczany przez twórcę po ustaleniu z klientem szczegółów co do platformy sprzętowej i systemowej.
  Użycie
 Moduł shot-vi nie posiada domyślnie żadnego graficznego interfejsu użytkownika. Wywołanie funkcji modułu odbywa się przez wywołanie odpowiedniej metody RestAPI z argumentem w postaci zdjęcia w formacie JPEG lub PNG :
 Użytkownik może dodać do wywołania dedykowany zestaw parametrów (np. właściwy dla danego zdjęcia). Takie parametry są umieszczane wówczas jako argument w URL-u do metody HTTP post .
 Kompletny opis struktur danych oraz interfejsu RestAPI dla aplikacji można znaleźć pod publicznie dostępnym adresem:
   https://gitlab.com/ncar-tools/04/shot-vi/-/blob/main/openapi.json
  Przetwarzanie
 Moduł shot-vi może przetwarzać jednocześnie wiele obrazów wejściowych podawanych przez odrębne wywołania API. Każdy obraz przetwarzany jest w oddzielnym wątku. Możliwe jest przez to przetwarzanie równoległe – w tym samym czasie przetwarzanie wielu zdjęć jednocześnie. Ograniczeniem w takim przypadku jest liczba wątków dostępnych na danym komputerze ew. ograniczenia wynikające z licencji.
 Średni czas przetwarzania jednego zdjęcia istotnie zależy od jego zawartości. Dla prostych przypadków (jeden pojazd z czytelną tablicą) jest to około 200 milisekund . Dla zdjęć z fotoradarów, gdzie znajduje się wiele pojazdów oraz występuje konieczność rozpoznawania z odbicia średni czas to 2 sekundy jednak w szczególnych warunkach czas ten może ulec wydłużeniu nawet do 10 sekund (większa liczba pojazdów w obrazie, większy). Pomiary czasu wykonano dla procesora klasy Intel(R) Xeon(R) CPU E5-2660 taktowanego częstotliwością podstawową 2.2 GHz. Dla wariantów działających na procesorach plasy ARM czasy przetwarzania są dłuższe.
  Wynik
 Poniższy rysunek zawiera ideowy diagram opisujący wynik, który przedstawia w formacie JSON zawartości obrazu wejściowego:
 Moduł shot-vi generuje dla każdego wykrytego pojazdu oddzielny opis zawierający:
  informację o pozycji (x,y),(s,w) przodu pojazdu w obrazie – wizerunek przodu pojazdu pozwala np. na określenie klasy, producenta oraz wersji modelowej,
  informację o pozycji (x,y),(s,w) tablicy rejestracyjnej – oraz tablicy jest następnie użyty do rozpoznawania jej zawartości,
  informację o pozycji (x,y),(s,w) każdego znaku ,
  wszystkie rozpoznane warianty tablicy rejestracyjnej wraz z wskazanym poziomem poprawności danego wariantu,
  wynik rozpoznawania każdego znaku wraz z poziomem poprawności tego rozpoznawania,
  wynik rozpoznawania pozostałych cech tablicy rejestracyjnej wraz z poziomem poprawności rozpoznawania, w tym:
   kod kraju pochodzenia,
   kategoria pojazdu,
   marka,
   model,
   pas ruchu.
 Jeżeli podany wynik zawiera warianty są one uporządkowane wg poziomu poprawności, od największego do najmniejszego.
 Warianty
Warianty modułu shot-vi uwzględniają:
 procesor,
 maksymalną liczbę wątków – równocześnie przetwarzanych obrazów,
 platformę systemową,
 kraj pochodzenia pojazdu.
Ze względu na system i procesor podział jest następujący:
  War. Procesor Wątki Rozkazy System Prefiks
  A0 x86 64-bit ∞ SSE 4.2 Linux ncar-v-shotvi-4a0
  A4 x86 64-bit ≤4 SSE 4.2 Linux ncar-v-shotvi-4a4
  B0 x86 64-bit ∞ SSE 4.2 Windows 64-bit ncar-v-shotvi-4b0
  B4 x86 64-bit ≤4 SSE 4.2 Windows 64-bit ncar-v-shotvi-4b4
  C4 ARM 64-bit ≤4 neon Linux ncar-v-shotvi-4c4
 Uwaga
 Moduł wykorzystuje specjalne rozkazy typu SIMD specyficzne dla danego typu procesorów. Zastosowanie procesora, który nie posiada zaimplementowanych, wskazanych powyżej typów rozkazów powoduje, że moduł nie będzie działać.
Warianty określające dopuszczalne kraje pochodzenia są oznaczane dodatkowym sufiksem. Kraj pochodzenia pojazdu określany jest na podstawie cech geometrycznych oraz zawartości tablicy rejestracyjnej. System przystosowany jest do jednoczesnego rozpoznawania numerów z wielu krajów, jednak użytkownik musi wybrać jeden z poniższych regionów – rozpoznawanie jest ograniczone do krajów tylko z tego regionu:
  Sufiks Znaczenie
  AFRI Afryka (niektóre kraje)
  AMEC Ameryka Środkowa (niektóre kraje – MX )
  AMEN Ameryka Północna (USA i Kanada – w przygotowaniu)
  AMES Ameryka Południowa (niektóre kraje)
  ASIA Azja (niektóre kraje – w przygotowaniu)
  EURO Europa
  MIDE Bliski Wschód (niektóre kraje)
 Licencja
Moduł shot-vi licencjonowany jest per instancja, tzn. dla każdego uruchomionego procesu wymagana jest oddzielna licencja. Wyjątkiem jest może być sytuacja, że dodatkowe zapisy w umowie licencyjnej stanowią inaczej.
Z każdym egzemplarzem modułu (licencją) powiązany jest unikatowy numer seryjny i wygenerowany dla niego odpowiedni cyfrowy certyfikat zgodny ze standardem X.509 . Numer seryjny jest dodawany do wyników działania modułu i ma przykładowo postać:
  ncar-v-shotvi-04a00001
 Odesłania
 Zmiany
  Inicjacja dokumentu
 Zobacz także
Więcej informacji o produktach NeuroCar można znaleźć na stronie https://www.neurocar.pl .
Niniejszy dokument jest dostępny on-line pod adresem https://docs.neurocar.pl/ncar-v-shotvi-4-info/ .